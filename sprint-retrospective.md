## 🔄 **Retrospektiv – Guide för teamet**

Retrospektiv är ett tillfälle för teamet att tillsammans reflektera över hur sprinten har gått – vad som fungerat, vad som kan förbättras och hur man vill arbeta framåt. Det handlar inte om skuld eller prestation, utan om lärande och förbättring.

![Mountain Climb](https://java19l.lms.nodehill.se/uploads/images/2023-09-27T12-12-15/MH.png)

### 🧭 Strukturera ert retrospektiv

För att få struktur i diskussionen är det vanligt att använda en modell. Det finns många olika, men två populära är:

- **Start / Stop / Continue**
- **Sailboat / Speedboat**

[Läs mer om dessa och andra här](https://www.atlassian.com/blog/jira-software/5-fun-sprint-retrospective-ideas-templates)

Det går bra att kombinera modeller om man vill – men tänk på att det ofta tar längre tid.

## 🌀 **Variera retrospektivet!**

<img style="float:right;width:40%;margin-left:1vw;margin-bottom:1vh;" src="/uploads/images/2023-09-27T12-12-15/SailboatRetro_avsek2_copy.jpg"/>

Att alltid använda samma modell kan leda till att retrospektivet känns som en rutin. Genom att testa olika sätt att reflektera får teamet nya perspektiv och insikter.

> 🗣️ _”Oavsett vad vi upptäcker [under retrospektivet] så tror, och förstår vi, att alla gjorde sitt bästa – utifrån vad de visste och kunde, givet deras förmågor och kompetenser, tillgängliga resurser och den situation man arbetat i.”_

Det här är en grundinställning som bör genomsyra varje retrospektiv.

## 🚤 **Exempel: Sailboat-retrospektiv**

Sailboat (eller Speedboat) är en modell där teamet visualiserar sig som en båt på väg mot ett mål:

- ⛵ **Segel:** Vad drev oss framåt?
- ⚓ **Ankare:** Vad höll oss tillbaka?
- 🪨 **Hinder:** Risker och utmaningar på vägen.
- 🏝️ **Mål:** Vad vill vi uppnå?

## ✅ **Gör så här**

1. **Välj en retrospektiv-modell**  
   Använd någon av modellerna i guiden ovan – t.ex. _Start/Stop/Continue_ eller _Sailboat_. Det viktigaste är att ni har en gemensam och tydlig struktur.

2. **Skapa en gemensam tavla**  
   Använd t.ex. Trello, Miro eller annat digitalt verktyg. Skapa kolumner utifrån den modell ni valt, t.ex. “Start”, “Stop”, “Continue”.

3. **Ge alla tid att tänka**  
   Börja med t.ex. kolumnen “Start”. Alla i teamet får 5–10 minuter att själv fundera och skriva ner sina egna tankar i form av kort/lappar.

4. **Diskutera tillsammans**  
   När alla har skrivit, gå igenom korten i grupp. Lyft fram det ni vill prata mer om, diskutera respektfullt och lyssna på varandras perspektiv.

5. **Skapa åtgärder**  
   För varje del av diskussionen – identifiera tydliga actions ni vill ta med till nästa sprint. Skriv ner dem i en separat “Actions”-kolumn.

6. **Repetera processen**  
   Fortsätt sedan på nästa kolumn (t.ex. “Stop”) och gör på samma sätt: tyst reflektion → skriv kort → diskussion → actions. Gör så för alla delar av modellen.

7. **Bjud in Niklas**  
   Skicka en inbjudan till retrospektivet eller dela tavlan så att Niklas kan bekräfta att ni genomfört ett retrospektiv och skapat actions inför nästa sprint.
